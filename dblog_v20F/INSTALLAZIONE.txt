dBlog 2.0 CMS Open Source - Copyright dBlog www.dblog.it

Gli script del pacchetto compongono la piattaforma CMS per la pubblicazione e la gestione di un sito web dinamico.


HAI GIA' LA VERSIONE 1.4.x?
In tal caso il primo consiglio è di fare un backup completo su CD di tutto.
Successivamente, se lo desideri, puoi riprodurre l'attuale grafica del tuo blog modificando esclusivamente i file *.htm e *.css che trovi all'interno della nuova cartella \dblog\template facendo attenzione a non rimuovere i tag proprietari del tipo [#NOMETAG#] poiché altrimenti i relativi moduli non verrebbero eseguiti.
Per utilizzare la nuova versione senza perdere i post e le foto già pubblicate devi cancellare tutti i file online ad eccezione di questi:
- \mdb-database\dblog.mdb
- \mdb-database\destra*.txt
- \public\*.*
Al termine di queste operazioni puoi caricare online tutti i file della nuova versione 2.0 facendo molta attenzione a non sovrascrivere quelli che abbiamo appena lasciato! Infine devi far girare il file "da_14_a_20.asp" presente nella root del blog seguendo le istruzioni a video: questo script si occuperà di modificare la struttura del database, convertire le vecchie password nella nuova versione criptata a 160 bit e di aggiornare, nei post e nei commenti, i path degli smile grafici che ora hanno cambiato posizione.
Ora non ti resta che verificare il buon esito dell'operazione ed iniziare ad usare dBlog 2.0 CMS Open Source :-)

UPGRADE FROM 1.4.x TO 2.0
Something in english: http://www.dblog.it/forum/forum_posts.asp?TID=147&PN=1

HAI GIA' LA VERSIONE 2.0 RC2?
In tal caso il primo consiglio è di fare un backup completo su CD di tutto.
Per utilizzare la nuova versione senza perdere i post e le foto già pubblicate devi cancellare tutti i file online ad eccezione di questi:
- \dblog\template\*.*
- \mdb-database\dblog.mdb
- \mdb-database\destra*.txt
- \public\*.*
Al termine di queste operazioni puoi caricare online tutti i file della nuova versione 2.0 facendo molta attenzione a non sovrascrivere quelli che abbiamo appena lasciato! Infine devi far girare il file "da_20rc2_a_20.asp" presente nella root del blog seguendo le istruzioni a video: questo script si occuperà di aggiungere il campo Podcast nella tabella Articoli, funzionalità non presente nella versione 2.0 RC2.
Ora non ti resta che verificare il buon esito dell'operazione ed iniziare ad usare dBlog 2.0 CMS Open Source :-)


NON HAI MAI USATO DBLOG?
Scompatta il file .zip e copia il tutto nella root del sito tramite FTP ricordandoti di assegnare i permessi come segue:
- scrittura e non download alla cartella "\mdb-database"
- scrittura alla cartella "\public"
Se non sei in grado di assegnare i permessi alle cartelle, puoi chiedere al tuo fornitore di hosting.

A questo punto nella root sarà presente:
- la cartella "dblog", al cui interno sono contenuti tutti i file che compongono il software
- la cartella "mdb-database", al cui interno c'è il database e i file di configurazione del blog
- la cartella "public", al cui interno vengono salvati i contenuti (articoli, immagini e foto) del blog
- il file default.htm, che reindirizza automaticamente alla home page del blog
- il file global.asa, che gestisce internamente le sessioni e gli utenti collegati
- il file da_14_a_20.asp che DEVE ESSERE ASSOLUTAMENTE cancellato
- i file informativi *.txt

Non serve fare nient'altro: collegati al tuo indirizzo web per utilizzare dBlog 2.0 CMS Open Source.

	
IMPORTANTE IN OGNI CASO
La cartella "public" e "mdb-database" devono sempre rimanere allo stesso livello.
La cartella "mdb-database" deve mantenere la nomenclatura ed il percorso attuale, nel caso fosse necessaria una modifica occorrerà effettuare una ricerca in tutti i file *.asp e sostituire il nome vecchio con quello nuovo. Sarà anche necessario modificare preventivamente il path nel Pannello di controllo alla voce "Sistema" - "PATH completo della directory in scrittura".
Ricorda: il file da_14_a_20.asp deve essere assolutamente cancellato dalla versione online.


PANNELLO DI CONTROLLO
Nella cartella http://www.iltuodominioqui.it/dblog/admin è disponibile il Pannello di controllo per la gestione del blog da remoto e in tempo reale. Per il primo collegamento utilizza come UserID "admin" e come Password "admin", ricordati di cambiare immediatamente la parola segreta tramite la sezione "Autori" e i parametri minimi legati al tuo blog dalla sezione "Configurazione - Blog" e "Configurazione - Sistema".

Nota: www.iltuodominioqui.it va sostituito con l'url del tuo sito.


PROBLEMI E BUG
Per eventuali segnalazioni o necessità di assistenza non scrivermi in privato, ma utilizza il Forum pubblico su http://www.dblog.it/forum , in questo modo chiunque potrà rispondere alla tua domanda (e lo stesso potrai fare tu per le altre domande), ma sopratutto i futuri utilizzatori di dBlog potranno fare tesoro dell'esperienza degli altri semplicemente leggendo i vecchi messaggi.

HOSTING E SICUREZZA
Per evitare che venga effettuato il download del DataBase contenente la password di amministrazione occorre utilizzare servizi di hosting sicuri, che siano in grado di assegnare i permessi di "non dowload" alla cartella \mdb-database (caratteristica normale e solitamente predefinita).

DISCLAIMER SPY
Per effettuare il test di un nuovo servizio che verrà reso disponibile a breve ad ogni nuovo post viene effettuato un ping automatico a dBlog.it (stessa logica del famosissimo Technorati.com): vengono raccolti il titolo, i primi caratteri del post ed il link. Tutte informazioni pubbliche recuperabili anche tramite Google. Per questo motivo, se si desidera creare un blog privato o non partecipare a questo test è sufficiente eliminare la riga <!--#include file="inc_spy.asp"--> da \dblog\admin\articoli_aggiungi.asp
